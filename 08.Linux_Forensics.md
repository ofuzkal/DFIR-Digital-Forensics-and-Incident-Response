

## Linux Nedir?
Linux, Linus Torvalds tarafından 1991 yılında geliştirilmeye başlanan bir işletim sistemidir. İlk olarak hobi amaçlı ortaya çıkan Linux, zamanla açık kaynaklı ve ücretsiz olması sayesinde büyük bir kullanıcı kitlesine ulaşmış, geniş bir ekosistem oluşturmuştur. Linux, farklı dağıtımları ve özelleştirilebilir yapısıyla sunucu sistemlerinde, güvenlik duvarlarında, kişisel bilgisayarlarda ve gömülü sistemlerde yaygın olarak kullanılmaktadır.

![DFIR4](https://github.com/user-attachments/assets/22c397a4-155b-4045-9f27-bfeb79d3fbae)

## Temel Linux Komutları

1. **pwd**: Bulunduğunuz çalışma dizinini gösterir (print working directory).
2. **ls**: Mevcut dizindeki dosya ve dizinleri listeler.
3. **cd**: Dizinden dizine geçiş yapmanızı sağlar.
4. **mkdir**: Yeni bir dizin oluşturur.
5. **rm**: Belirtilen dosyayı veya dizini siler.
6. **rmdir**: Boş dizinleri siler.
7. **touch**: Yeni bir dosya oluşturur veya var olan dosyanın zaman damgasını günceller.
8. **cat**: Dosya içeriğini ekrana yazdırır.
9. **uptime**: Sistemin çalışma süresini ve yük ortalamasını gösterir.
10. **history**: Çalıştırılan komutların geçmişini görüntüler.
11. **clear**: Terminal ekranını temizler.
12. **ping**: Ağ bağlantısını test eder, hedef sisteme veri paketleri gönderir.
13. **man**: Komutların kılavuz sayfalarını görüntüler (manual).
14. **dpkg**: Debian tabanlı sistemlerde paket yönetimi yapar.
15. **apt**: Debian tabanlı sistemlerde paketleri kurar, kaldırır ve günceller.
16. **echo**: Metni ekrana veya bir dosyaya yazar.
17. **ps**: Sistem üzerinde çalışan süreçleri listeler.

## Linux Operatörleri

![DFIR5](https://github.com/user-attachments/assets/0d3470d8-937e-4a9c-a353-ba2ee3e7c709)


### Yönlendirme ve Borulama (Redirection and Piping)
- **>**: Çıktıyı bir dosyaya yönlendirir (örnek: `echo "Merhaba" > dosya.txt`).
- **>>**: Çıktıyı bir dosyaya ekler (örnek: `echo "Ekstra" >> dosya.txt`).
- **|**: Bir komutun çıktısını başka bir komuta girdi olarak gönderir (örnek: `ls | grep txt`).

### Mantıksal Operatörler
- **&&**: İlk komut başarılı olursa ikinci komutu çalıştırır (örnek: `mkdir yeni_klasor && cd yeni_klasor`).
- **||**: İlk komut başarısız olursa ikinci komutu çalıştırır (örnek: `cd mevcut_dizin || echo "Dizin yok"`).


## Linux Dosya ve Yapılandırma Dosyaları

### /etc/passwd Dosyası
![DFIR6](https://github.com/user-attachments/assets/73645965-303d-4c76-aefa-952481578686)

- **Kullanıcı adı**: Kullanıcının ismini içerir.
- **Parola**: Eğer burada "x" ifadesi yer alıyorsa şifrelenmiş parola /etc/shadow dosyasında saklanıyordur.
- **UID (Kullanıcı Kimliği)**: Kullanıcıya atanmış benzersiz kimlik numarasıdır.
- **GID (Grup Kimliği)**: Kullanıcının ait olduğu grup kimliği.
- **GECOS (Kullanıcı Kimliği Bilgisi)**: Kullanıcı hakkında ekstra bilgiler sağlar (isim, telefon, vb.).
- **Ev Dizini**: Kullanıcının oturum açtığında erişeceği varsayılan dizin.
- **Shell Binary**: Oturum açıldığında kullanılacak olan komut satırı arayüzünü belirtir.

### /etc/shadow Dosyası
![DFIR7](https://github.com/user-attachments/assets/08fa7f9c-34a4-43b0-a737-0e8196be95d2)

- **Kullanıcı Adı**: Kullanıcının ismi.
- **Parola**: Şifrelenmiş (hashlenmiş) parola. MD5, SHA-256, SHA-512 gibi algoritmalar kullanılır.
- **Son Parola Değişikliği**: Parolanın en son değiştirildiği tarih.
- **Minimum Gün Sayısı**: Parola değişikliği arasında geçmesi gereken minimum gün sayısı.
- **Maksimum Gün Sayısı**: Parolanın geçerli olduğu maksimum gün sayısı.
- **Uyarı Süresi**: Parolanın sona ermesinden önce kullanıcıya yapılacak uyarının gün sayısı.
- **Etkin Değil**: Parolanın geçerlilik süresi dolduktan sonra hesabın devre dışı kalacağı gün sayısı.
- **Sona Erme**: Hesabın sona erme tarihi.

### /etc/group Dosyası
![DFIR8](https://github.com/user-attachments/assets/94e0f927-d7a9-4eb1-be40-ffd588ccc5c6)


- **group_name**: Grubun adı.
- **Parola**: Genellikle boş bırakılır ancak grup parolası burada saklanabilir.
- **GID**: Grup kimliği numarası.
- **Grup Üyeleri**: Gruba üye olan kullanıcıların listesi, kullanıcı adları virgülle ayrılır.

## Bash History ve Bash RC Dosyaları

### Bash History
- Linux sistemlerinde her kullanıcı, çalıştırdığı komutları `.bash_history` dosyasında saklar. Bu dosya, kullanıcının ev dizininde bulunur ve kullanıcının terminal geçmişini içerir.
- **Dosya Yolu**: `/home/username/.bash_history`

### Bash.rc
- `.bashrc` dosyası, kullanıcının terminalini başlatabilmesini sağlayan komutları içerir. Her terminal oturumu başlatıldığında bu dosya çalıştırılır.
- **Tehdit**: Bir saldırgan bu dosya içerisine zararlı kodlar yerleştirirse, her terminal açılışında bu kodlar çalıştırılabilir.
- **Dosya Yolu**: `/home/username/.bashrc`

## SSH, SSH Keys ve SSH Kimlik Bilgileri
SSH (Secure Shell), sunuculara uzak bağlantı için kullanılan güvenli bir protokoldür. SSH bağlantısı sağlanırken kullanıcı adı, parola veya SSH anahtarları kullanılabilir. SSH anahtarları, açık anahtar ve gizli anahtar olmak üzere ikiye ayrılır.

- **Anahtar Yolu**: 
  - Gizli Anahtar: `/home/username/.ssh/id_rsa`
  - Açık Anahtar: `/home/username/.ssh/id_rsa.pub`

## Cron ve Zamanlanmış Görevler
Cron, belirli aralıklarla veya belirli zamanlarda otomatik görevler çalıştıran bir zamanlayıcıdır.

- **Cron Dizinleri**:
  - `/etc/cron.d/`
  - `/etc/cron.daily/`
  - `/etc/cron.hourly/`
  - `/etc/cron.monthly/`
  - `/etc/cron.weekly/`
  - `/etc/crontab`
  - `/var/spool/cron/crontabs/`

## Systemd Servisleri ve SysVinit
Systemd, modern Linux sistemlerinde init (başlatma) işlemlerini yöneten bir servistir. Systemd servisleri, sistem başlatıldığında yüklenir ve sistem kapatılana kadar çalışır.

- **Systemd Servisleri**: `/etc/systemd/system/`
- **SysVinit Servisleri**: `/etc/init.d/`

## Linux Log Dosyaları

### /var/log/syslog, /var/log/messages
- Sistemle ilgili genel mesajları ve bilgileri içerir. RedHat tabanlı sistemlerde tüm sistem olayları `/var/log/messages` altında, Debian tabanlı sistemlerde ise `/var/log/syslog` altında bulunur.

### /var/log/auth.log veya /var/log/secure
- Kimlik doğrulama ile ilgili giriş denemeleri ve süreçlerini kaydeder. Debian tabanlı sistemlerde `auth.log`, RedHat tabanlı sistemlerde ise `secure` dosyasında bulunur.

### Diğer Önemli Loglar
- **/var/log/boot.log**: Cihazın açılma zamanlarını ve boot bilgilerini içerir.
- **/var/log/maillog veya /var/log/mail.log**: E-posta sunucusu ile ilgili logları içerir.
- **/var/log/kern.log**: Kernel ile ilgili logları tutar.
- **/var/log/dmesg**: Donanım ve sürücü mesajlarını içerir.
- **/var/log/faillog**: Başarısız oturum açma denemelerini kaydeder.
- **/var/log/cron**: Cron işleri ile ilgili mesajları kaydeder.

## Teşekkür ederim, Mehmet Demir hocam.
## Değerli katkılarınız için minnettarım. 
